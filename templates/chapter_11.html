<!DOCTYPE html>

<html>
</<!DOCTYPE html>
<html lang="en" dir="ltr">
  <head>
<script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script>
    <meta charset="utf-8">
    <style>
      body {
        line-height: 200%;
        max-width: 960px;
        margin: 0 auto;
      }
    </style>
    <title></title>
  </head>
  <body>
    <h1>অধ্যায় ১১</h1>
    <h2>বিশেষ কিছু সমস্যা</h2>

      <p>এই অধ্যায়ে আমরা কিছু বিশেষ সমস্যা আর সমস্যা সমাধানের কৌশল নিয়ে কথা বলবো।</p>

      <h3>অর্ডার আর ক্ষুদ্রতম মৌলিক উৎপাদক</h3>

      <p>ধরা যাক, \(m\) একটা পূর্ণসংখ্যা আর \(a\) এমন একটা পূর্ণসংখ্যা যেন \((a,m) = 1\). আমরা আগেই দেখেছি \(a^{\phi(m)} \equiv 1 \pmod m\). এখন \((p-1)\) থেকে ছোট কোন সংখ্যা \(d\) এর জন্য ও কিন্তু
      \(a^d \equiv 1 \pmod p\) হতে পারে। যেমন \(7\) একটা  স্বাভাবিক সংখ্যা এবং \(\phi(7) = 6\). কিন্তু \(2^3 \equiv 1 \pmod 7\). আবার \(\phi(11) = 10\) ,কিন্তু \(3^5 \equiv 1 \pmod {11}\). এখন সবচেয়ে ছোট যে ধনাত্মক পূর্ণসংখ্যা \(d\) এর  জন্য \(a^d \equiv 1 \pmod m\) হয় তাকে আমরা \(m\) এর সাপেক্ষে \(a\) এর অর্ডার বলবো এবং লিখবো \(ord_m (a) = d\). অর্থাৎ, \(ord_m (a) = d\) এর অর্থ হল: \(a^d \equiv 1 \pmod m\) হবে এবং \(d\) এর থেকে ছোট কোন স্বাভাবিক সংখ্যা \(n\) নেই, যার জন্য \(a^n \equiv 1 \pmod m\) হয়। কয়েকটা উদাহরণ দেখঃ </p>

      <p>লক্ষ্য করঃ  যেকোন মৌলিক সংখ্যা \(p\) এবং কোন পূর্ণ সংখ্যা \(a\) এর জন্য \(ord_p (a) \leq (p-1)\).
      অর্ডার এর ধারণা ব্যবহার করে অনেক সমস্যার সমাধান করা যায়। এমনকি  অর্ডার এর ধারণা ব্যবহার করেই উইলসনের উপপাদ্য পর্যন্ত প্রমাণ করা যায়। অর্ডার এর সবচেয়ে গুরুত্বপূর্ণ বৈশিষ্ট্য আমরা পরের উপপাদ্যেই দেখতে পাবো। </p>

      <p><b>উপপাদ্যঃ(৯.১)</b> মনে করি, স্বাভাবিক সংখ্যা \(m\) এর জন্য \(ord_m (a) = d\) এবং \((a,m)=1\). যদি কোন স্বাভাবিক সংখ্যা \(n\) এর জন্য \(a^n \equiv 1 \pmod m\) হয়, তাহলে \(d|n\). </p>

      <p><b>প্রমাণঃ</b> মনে করি, \(m = du + x,\ 0 \leq x < d\). এখন, \(a^m \equiv 1 \pmod p\), বা,  \(a^(du+x) \equiv 1 \pmod p\), বা, \((a^d)^u \ a^x \equiv 1 \pmod p\), বা, \(1^u \ a^x \equiv 1 \pmod p\), বা, \(a^x \equiv 1 \pmod p\). কিন্তু \(x\) অবশ্যই \(d\) এর থেকে ছোট, \(x > 0\) হলে \(d\) আর অর্ডার থাকতে পারবে না। কাজেই এটা সম্ভব কেবলমাত্র যদি \(x = 0\) হয়, সেক্ষেত্রে, \(m = du\). সুতরাং, \(d|m\). \(\square \)</p>

      <p><b>উপপাদ্যঃ(৯.২)</b> মনে করি, স্বাভাবিক সংখ্যা \(p\) এর জন্য \(ord_p (a) = d\) এবং \((a,p) = 1\). যদি \(a^m \equiv a^n \pmod p\) হয়, তাহলে \(m \equiv n \pmod d\) হবে। </b>

      <p><b>প্রমাণঃ </b> মনে করি, \(m = du+x, \ n=dv+y,\ 0 \leq x,y < d\) এখন, \(a^m \equiv a^n \pmod p\),
      বা, \(a^{du+x} \equiv a^{dv+y} \pmod p\), বা, \((a^d)^u \ a^x \equiv (a^d)^v \ a^y \pmod p\), বা, \(a^x \equiv a^y \pmod p\). এখন আমরা ধরে নিতে পারি \(x \leq y\). যেহেতু, \((a,p) = 1\). তাহলে,  \((a^x, p) =1\). ভাগ করে পাই, \(a^{y-x} \equiv 1 \pmod p\), যেখানে \(0 \leq (y-x) < d\). আবার আগের উপপাদ্য থেকে পাই, \(d|(y-x)\). তাহলে অবশ্যই \((y-x) = 0\), বা \(y=x\) হবে। অর্থাৎ, \(du + x \equiv du + y \pmod d\), বা, \(m \equiv n \pmod d\). \(\square \)</p>

      <p>এখন আমরা দেখব এই অর্ডারের ধারণা ব্যবহার করেই কত সমস্যার সমাধান করা যায়।</p>

      <p><b>উদাহরনঃ(৯.১)</b> দেখাও যে, দুটি সহমৌলিক স্বাভাবিক সংখ্যা \(n,\ a\) জন্য সবসময়ই \(n| \phi(a^n-1)\). </p>

      <p><b>সমাধানঃ</b> এখন পর্যন্ত আমরা যত বিভাজ্যতার ধরণ দেখেছি তার কোন ধরণেই এই উদাহরণ পড়ে না। কিন্তু এখানে অর্ডার এর ধারণা ব্যবহার করা যায়। ধরা যাক, \((a^n-1)\) এর সাপেক্ষে \(a\) এর অর্ডার \(d\). স্পষ্টতই, \(d = n\). আবার যেহেতু \((a, a^n-1) = 1\), সুতরাং অয়লারের উপপাদ্য অনুসারে, \(a^{\phi(a^n-1)} \equiv 1 \pmod {a^n-1}\). ফলে উপপাদ্য (৯.১) থেকে নিশ্চিতভাবেই বলা যায় \(n| \phi(a^n-1)\). \(\square \)</p>

      <p><b>উদাহরন(৯.২):</b> দেখাও যে, কোন স্বাভাবিক সংখ্যা \(n > 1\) এর জন্যই \(n\) দ্বারা \(2^n-1\) নিঃশেষে বিভাজ্য নয়। </p>

      <p><b>সমাধানঃ</b> প্রমাণ করার স্বার্থে ধরে নেই এমন একটি স্বাভাবিক সংখ্যা \(n\) আছে। \(n\) যদি মৌলিক সংখ্যা হয় তাহলে ফার্মার উপপাদ্য হতে পাই, \(2^n \equiv 2 \pmod n\), আবার যেহেতু ধরে নিয়েছি \(2^n \equiv 1 \pmod n\), এই দুইটা অনুসমতা থেকে পাওয়া যায়, \(2 \equiv 1 \pmod n\), বা, \(1 \equiv 0 \pmod n\), অর্থাৎ, \(n|1\). কিন্তু \(n > 1\) হওয়ায় তা সম্ভব না। ফলে দেখা যাচ্ছে \(n\) মৌলিক হতে পারে না। এখন দেখা যাক \(n\) যৌগিক হলে কি ঘটতে পারে। আগে লক্ষ্য কর যে \(2^n-1\) অবশই বিজোড় , তাই \(n\) কে ও বিজোড় হতে হবে। এখন ধরা যাক, \(n\) এর সবচেয়ে ছোট মৌলিক উৎপাদক \(p\), যেখানে \(p\) অবশ্যই বিজোড়।  আরও ধরে নেই, \(ord_p (2) = d\). এখন, ফার্মার উপপাদ্য থেকে পাই, \(2^{p-1} \equiv 1 \pmod p\). আবার যেহেতু \(2^n \equiv 1 \pmod p\) তাহলে উপপাদ্য (৯.1) থেকে পাওয়া যায়, \(d|(p-1)\) এবং \(d|n\). অর্থাৎ, \(d\) দ্বারা \((p-1)\) ও \(n\) উভয়েই বিভাজ্য। কিন্তু \(n\) এর ক্ষুদ্রতম মৌলিক উৎপাদক হল \(p\), আর \((p-1)\) এর যেকোন উৎপাদকই \(p\) এর চেয়ে ছোট। সুতরাং, \((n, (p-1)) = 1\). অর্থাৎ \(d|(p-1)\) এবং \(d|n\), যা হওয়া সম্ভব কেবল যদি \(n=1\) হয়। \(\square \)</p>

      <p><b>সমস্যাঃ</b> \(p\) একটা মৌলিক সংখ্যা হলে দেখাও যে, \(2^n-1\) এর সকল মৌলিক উৎপাদকই \(p\) এর থেকে বড় হবে।

      <p><b>সমস্যাঃ</b> \(p, q, r\) তিনটি বিজোড় মৌলিক সংখ্যা যেখানে \(p|q^r + 1\). প্রমাণ কর যে, \(2r|(p-1)\) অথবা \(p|(q^2-1)\). </p>

      <p><b>সমস্যাঃ</b> এমন সকল মৌলিক সংখ্যার জোড়া \((p,q)\) এর বের কর যেন \(pq | (5^p-2^p )(5^q-2^q )\).</p>

      <p><b>সমস্যাঃ</b> এমন ক্ষুদ্রতম স্বাভাবিক সংখ্যা \(n\) নির্ণয় কর যেন \(2^{2015} |(33^n-1)\). </p>

      <p><b>সমস্যাঃ</b> সকল মৌলিক সংখ্যার ট্রিপলেট \((p,q,r)\) বের কর যেন \(p|q^r+1,\ q| r^p+1,\ r|p^q+1\).





      <h3>একটি বিশেষ কনগ্রুয়েন্সঃ   \(x^2-1 \pmod p\)</h3>

      <p>এখন আমরা \(x^2 \equiv -1 \pmod p\) অনুসমতাটির কখন সমাধান থাকবে আর কখন থাকবে না তা দেখব। ক্রমান্বয়ে আমরা  এগুলো ব্যবহার করে কিছু ডায়োফেন্টাইন সমীকরণও সমাধান করবো। আমাদের আগের দেখা একটা ব্যাপার নিশ্চয় মনে আছে যে যেকোনো বিজোড় মৌলিক সংখ্যা \(4n+1\) বা \(4n+3\) আকারের হবে।</p>

      <p><b>উপপাদ্য(৯.২.১):</b> \(p\) যদি \(4k + 1\) এর মৌলিক সংখ্যা হয় তাহলে এমন একটি সংখ্যা \(x\) আছে যেন \(x^2 \equiv -1 \pmod p\) হয়।

      <p><b>প্রমাণঃ</b> আমরা দেখাবো যে \(x = (\frac{p-1}{2})!\) এই শর্ত পূরণ করে। এজন্য আমরা উইলসনের উপপাদ্য ব্যবহার করবো। এই উপপাদ্য থেকে আমারা পাই, \((p-1)! \equiv -1 \pmod p\), বা, \(1 * 2 * \dots *(p-1) \equiv -1 \pmod p\). এখন যেহেতু, \(p = 4k + 1\), \(p-1 = 4k\). তাহলে আমরা পাই, \(1 * 2 * 3 * \dots *(2k) * (2k+1)* \dots * (4k) \equiv 1 \pmod p\). এখন লক্ষ্য কর, \(u \equiv -(p-u) \pmod p\). অর্থাৎ,( 4k \equiv -1 \pmod p,\ 4k-1 \equiv -2 \pmod p),\dots,\ 2k+1 \equiv -2k \pmod p\). তাহলে, \(-1 \equiv 1 * 2 * 3 * \dots * (2k) * (2k+1) * \dots * (4k)\) \( \equiv 1 * 2 * \dots * (2k-1)(2k)(-(2k))(-(2k-1)) \dots (-2)(-1) \equiv 1 * 2 * \dots *(2k)(2k)(2k-1) \dots 2 * 1 \equiv (1*2* \dots \frac{p-1}{2})^2  \pmod p\). এখানে জোড় সংখ্যক \((-)\) চিহ্ন থাকায় সেগুলো গুণ হয়ে \((+)\) হয়ে গেছে।\(\square \) </p>

      <p>পরের উপপাদ্যই পুরো তত্ত্বের পূর্ণতা দান করবে।</p>

      <p><b>উপপাদ্য(৯.২.২):</b> \(p, \ 4k+3\) আকারের মৌলিক সংখ্যা হলে এমন কোন পূর্ণসংখ্যা \(x\) থাকবে না যেন
      \(x^2 \equiv -1 \pmod p\) হয়। </p>

      <p><b>প্রমাণঃ</b> মনে করি এমন একটি সংখ্যা \(x\) আছে। আবার \(p = 4k+3\). অবশ্যই \((x,p) = 1\). তাহলে ফার্মার উপপাদ্য থেকে পাওয়া যায়, \(x^{p-1} \equiv 1 \pmod p\), বা, \(x^{4k+2} \equiv 1 \pmod p\). বা, \((x^2)^{2k+1} \equiv 1 \pmod p\) বা, \((-1)^{2k+1} \equiv 1 \pmod p\), বা, \(-1 \equiv 1 \pmod p\), বা, \(2 \equiv 0 \pmod p\), যা সম্ভব নয়। সুতরাং দেখা যাচ্ছে, এমন কোন সংখ্যা \(x\) থাকা সম্ভব নয়। \(\square \)</p>

      <p>এখন আমরা দেখব কিভাবে এই উপপাদ্যগুলো সমস্যা সমাধানে ব্যবহার করা যায়।</p>

      <p><b>সমস্যাঃ</b> \(x, y\) স্বাভাবিক সংখ্যা হলে এমন সকল জোড়া \((x,y)\) বের কর যেন \(4xy-x-y\) সংখ্যাটি একটি পূর্ণবর্গ হয়। </p>

      <p><b>সমাধানঃ</b> যদি \(4xy-x-y\) পূর্ণবর্গ হয় তাহলে \(2^2 (4xy-x-y) \equiv 16xy-4x-4y\) ও পূর্ণবর্গ হবে। ধরা যাক, \(16xy-4x-4y = z^2\), বা, \(16xy-4x-4y+1 = z^2 + 1\), বা, \((4x-1)(4y-1) = z^1 + 1\). এখন দেখ, \(4x-1\) এর অন্তত একটি মৌলিক উৎপাদক থাকবে যেটি \(4k+3\) আকারের (কারণ কয়েকটি \(4k+1\) আকারের সংখ্যার গুণফলও \(4k + 1\) আকারেরই হবে।)। আবার, \(4x-1\) এর সব মৌলিক উৎপাদকই \(z^1 + 1\) কে ভাগ করে। কিন্তু আমরা উপপাদ্য (৯.২.২) এ দেখেছি \(z^2 + 1\) এর \(4k + 3\) আকারের কোন মৌলিক উৎপাদক থাকতে পারে না। সুতরাং বলা যায়, \(4xy-x-y\) সংখ্যাটি কখনোই পূর্ণবর্গ হতে পারে না।\(\square \) </p>

      <p><b>সমস্যাঃ</b> \(9x^2 + 6x = 4y^2\) সমীকরণের সকল পূর্ণসাংখ্যিক সমাধান বের কর।</p>

      <p><b>সমস্যাঃ (উপপাদ্য) </b> \(a,b\) দুটি স্বাভাবিক সংখ্যা, যেখানে \((a,b) = 1\) এবং \(p\) একটি বিজোড় মৌলিক সংখ্যা। দেখাও যে, যদি \(p|a^2+b^2\) হয়, তাহলে \(p = 4k+1\) আকারের হবে। </p>

      <p><b>সমস্যাঃ</b> সকল স্বাভাবিক সংখ্যার ট্রিপল \((a,b,c)\) বের কর যেন \(a^2 + 1 = b(2^c - 1)\) হয়। </p>

  </body>
</html>
