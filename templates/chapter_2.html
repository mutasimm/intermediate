<html lang="en" dir="ltr">
  <head>
    <script src="https://polyfill.io/v3/polyfill.min.js?features=es6"></script>
<script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script>
    <meta charset="utf-8">
    <style>
      body {
        line-height: 200%;
        max-width: 960px;
        margin: 0 auto;
      }
    </style>
    <title>GCD and LCM</title>
  </head>
  <body>
    <h1>অধ্যায় ২ </h1>
    <h1>গ.সা.গু এবং ল.সা.গু</h1>

    <h2>গ.সা.গু <br>
    Greatest Common Divisor (GCD)</h2>

    <p>\(a,b\) দুইটি পূর্ণসংখ্যা হলে, \(a\) ও \(b\) এর এক বা একাধিক সাধারণ উৎপাদক ( \(a,b\) উভয়েরই উৎপাদক) থাকে। এখন এই সাধারন উৎপাদকগুলোর মধ্যে সবচেয়ে বড়টিকে \(a,b\) এর গ.সা.গু বলে। যেমনঃ \(6,8\) এর সাধারণ উৎপাদকগুলো হল \(1,2\). তাহলে, \(6,8\) এর গ.সা.গু হল \(2\). আবার, \(44,4\)  এর গ.সা.গু \(4\). \(a,b\) এর গ.সা.গু কে আমরা এখন থেকে \((a,b)\) দ্বারা চিহ্নিত করবো। যেমনঃ  \((1,n) = 1\), \( (52,34,17) = 17 \), \( (36,42,61) = 1\). \(p\) মৌলিক সংখ্যা হলে এবং \(p \not \mid n\) হলে, \((p,n)=1\).  তবে আমরা গ.সা.গু কে একটু অন্যভাবে সংজ্ঞায়িত করবো। </p>

    <p><b>গ.সা.গুঃ</b> \((a_1,a_2,\dots,a_k )=d\) লেখা হয় যদি, <br>
    \(I) \ d > 0\), <br>
    \(II) \ d \mid  a_1, \ d\mid  a_2,\  \dots,\  d\mid a_k\), এবং <br>
    \(III) \ c\) যদি  \(a_1, \ a_2, \ \dots, \ a_k\) এর কোন সাধারণ উৎপাদক হয়, তাহলে \(c\mid d\) হবে। </p>


    <p><b>উপপাদ্য(2.1)</b>: একাধিক সংখ্যার গ.সা.গু অনন্য হবে। </p>
    <p><b>প্রমাণঃ</b> \(d_1, \ d_2\) দুইটি ভিন্ন গ.সা.গু হলে, গ.সা.গু এর সংজ্ঞা থেকে বলা যায়, \(d_1  \mid d_2\) এবং \(d_2 \mid  d_1\)   প্রথমটা থেকে পাওয়া যায়, \(d_1 \leq d_2\)   এবং পরেরটা  থেকে পাওয়া যায় \(d_2 \leq d_1\).  অর্থাৎ, \(d_1 = d_2\). \( \square \) </p>

    <p> গ.সা.গু এর সবচেয়ে গুরুত্বপূর্ণ বৈশিষ্ট নিচের উপপাদ্যেই দেখা যাবে। </p>

    <p><b>উপপাদ্য(2.2): </b>যদি \( (a_1, \ a_2, \dots, \ a_k ) = d\) হয় তাহলে এমন পূর্ণসংখ্যা \(x_1, \ x_2,\dots, \ x_k\) পাওয়া যাবে যেন \( a_1 x_1 + a_2 x_2+ \dots + a_k x_k = d\) হয়। </p>

    <p><b>প্রমাণঃ</b>  \(U = \{ a_1 y_1 + a_2 y_2 + \dots + a_k y_k \ \large{\mid } \  y_i \in \mathbb{Z} \} \) সেটটি বিবেচনা করি। \(y_1 = 1\),বাকি \(y_i = 0\) নেই। আবার \(y_1 = -1\) আর বাকি \(y_i = 0\) নিয়ে যথাক্রমে \(a_1\) ও \(-a_1\) পাওয়া যায়। অর্থাৎ এই সেট এ অন্তত একটি ধনাত্মক সংখ্যা আছে। ধনাত্মক সংখ্যাগুলোর মধ্যে সবচেয়ে ছোটটি ধরি \(c\). আমরা দেখাব এই \(c\) ই হল সংখ্যাগুলোর গ.সা.গু। তাহলে এইটাও প্রমাণ হয়ে যাবে যে এমন পূর্ণসংখ্যা \(x_1, x_2,\dots ,x_k\) পাওয়া যাবে যেন \(a_1 x_1 + a_2 x_2+ \dots +a_k x_k = d\) হয়। এখন আমরা দেখবো যে, এই \(c\) সংখ্যাটি গ.সা.গু হওয়ার সব শর্তই পূরণ করে। ধরে নেই, \(c = a_1 s_1 + a_2 s_2 + \dots +a_k s_k\). আগে লক্ষ্য করি, \(d \mid a_1, \ a_2,\ \dots, \ a_k\), ফলে \(d \mid  a_1 s_1 + a_2 s_2+ \dots + a_k s_k\). অর্থাৎ, \(d\mid  c\). </p>

    <p>এখন আমরা প্রমাণ করবো \(c\mid d\). তাহলেই প্রমাণিত হয়ে যাবে \(c = d\).  সেটা দেখানোর জন্য আমরা দেখাব \(c\mid  \ a_1,\ a_2,\ \dots,\ a_k\). ধরা যাক, \(c \not \mid  a_1\). তাহলে এমন পূর্ণসংখ্যা \(q,r\) আছে যেন \( a_1 = qc + r\), \( 0 < r < c\) হয়। এখানে \(c\) এর মান বসিয়ে পাই, \(a_1\) \(= q(a_1 s_1 + a_2 s_2+ \dots +a_k s_k)\) \( +r\) বা, \(a_1 (1-qs_1 ) + a_2 (-qs_2 ) + a_3 (-qs_3 )+ \dots +a_k (-qs_k ) = r\).
    তাহলে দেখা যাচ্ছে, \(r\) ও \(U\) সেটের একটি সদস্য। কিন্তু \(r < c\) এবং আমারা আগেই ধরে নিয়েছি \(U\) সেটের সবচেয়ে ছোট সদস্য \(c\). সুতরাং এরকম \(0 < r\) এর অস্তিত্ব থাকতে পারে না। ফলে অবশ্যই \(r = 0\) হবে।  তাহলে \(c = a_1 q\)  হবে, অর্থাৎ \(c \mid  a_1\). ঠিক একইভাবে দেখানো যায়, \(c\mid \  a_2,\ \dots,\ a_k\). ফলে গ.সা.গু এর সংজ্ঞা অনুসারে, \(c\mid d\). তাহলে \(c\mid d\) এবং \(d\mid c\) হতে বলা যায়, \(c = d\). \( \square \)</p>

    <p><b>উপপাদ্য(2.3):</b> \(p\) একটা মৌলিক সংখ্যা এবং \(p \mid  ab\). তাহলে, \(p\mid a\) অথবা \(p\mid b\). </p>
<p><b>প্রমাণঃ </b> যদি \(p\mid a\), তাহলে প্রমাণ সম্পূর্ণ হয়ে গেল। আর যদি \(p \not \mid  a\), তাহলে \((p,a) = 1\). উপপাদ্য \((2.2)\) থেকে বলা যায়, এমন দুইটি পূর্ণসংখ্যা \(u,v\) আছে যেন \(pu + av = 1\) হয়। \(b\) দ্বারা গুণ করে, \(bpu + abv = b\).  তাহলে,    \(p\mid bpu, \ p\mid ab, \ p\mid abv\).  অর্থাৎ \(p \mid  bpu+abv\). ফলে, \(p\mid b\). \( \square \) </p>

<p><b>সমস্যাঃ</b> \(p,q\) মৌলিক সংখ্যা এবং \(17p = 19q\) হলে, \(p,q\) এর মান কত? </p>

<p><b>উপপাদ্য(2.4)</b>: \((a,b) = 1\) হলে যেকোন সংখ্যা \(k\) এর জন্য এমন পূর্ণসংখ্যা \(u,v\) আছে যেন \(au + bv = k\) হয়। </p>

<p><b>উপপাদ্য(2.5) (Fundamental Theorem of Arithmetic) </b>: \(1\) হতে বড় কোন স্বাভাবিক সংখ্যাকে শুধুমাত্র একভাবেই মৌলিক সংখ্যার গুণফল হিসাবে লেখা যায়। </p>

<p><b>প্রমাণঃ</b> ধরি, \(n = p_1^{a_1} p_2^{a_2} \dots p_k^{a_k} = q_1^{b_1} q_2^{b_2} \dots q_l^{b_l} \)  হয়, যেখানে, \(p_1,p_2,\dots p_k\) ভিন্ন ভিন্ন মৌলিক সংখ্যা এবং \(q_1,q_2,\dots,q_l \) ভিন্ন ভিন্ন মৌলিক সংখ্যা। ধরা যাক, \( p_i \not = q_j \), যেখানে \(1 \leq i \leq k;\ 1 \leq j \leq l\). এখন, \(p_1 \mid  q_1^{b_1}q_2^{b_2} \dots q_l^{b_l}\)  . উপপাদ্য 2.3 অনুসারে, \(p_1 \mid  q_1^{b_1}\) অথবা \( p_1\mid q_2^{b_2} \dots q_l^{b_l}\). একই উপপাদ্য বারবার প্রয়োগ করে বলা যায়, \(p_1\) দ্বারা \(q_1^{b_1}\) বিভাজ্য হলে \(p_1\mid q_1\) হতে হবে, যা সম্ভব নয়, কারণ \(p_1, q_1\) ভিন্ন মৌলিক সংখ্যা।  ফলে \(p_1 \mid  q_2^{b_2} \dots q_l^{b_l}\). এখন একইভাবে দেখানো যায়, \(p_1 \mid  q_3^{b_3} q_4^{b_4} \dots q_l^{b_l}\). বারবার একই পদ্ধতির পুনরাবৃত্তি করে শেষ পর্যন্ত পাওয়া যায়, \( p_1\mid q_l^{b_l}\), কিন্তু সেটিও সম্ভব নয়। তার অর্থ হল \( p_1 \) এর মান \(q_1, q_2, \dots ,q_l\) এর অন্তত একটির সমান হবে। ধরে নেওয়া যাক, \(p_1 = q_1\). যদি \(a_1 \not = b_1\) হয়, তাহলে উভয় দিকে ভাগ করার পর শুধু একদিকে কিছু সংখ্যক \(p_1\) বাকি থাকবে। তখন আগের মতই দেখানো যাবে সেটি সম্ভব নয়। তাহলে প্রমাণ হয়ে গেল  \(p_1^{a_1 } = q_1^{b_1}\). একইভাবে, ডান দিকের মৌলিক সংখ্যাগুলোর নতুনভাবে ক্রম দেওয়ার পর ধারাবাহিকভাবে দেখানো যাবে \( p_2^{a_2} = q_2^{b_2}, \ p_3^{a_3} = q_3^{b_3},\dots \) এখন নিশ্চিতভাবে
 বলা যায়, \(k=l\) হবে। কারণ তা না হলে, ভাগ করার পর কতকগুলো মৌলিক সংখ্যার গুণফল \( = 1\) হবে, যেটি সম্ভব নয়। সুতরাং আমাদের উপপাদ্য প্রমাণিত হল। \( \square \) </p>





<h2> ল.সা.গু <br>
Least Common Multiple </h2>

<p> গ.সা.গু যেমন সাধারণ উৎপাদকগুলোর মধ্যে সবচেয়ে বড়, তেমনি ল.সা.গু হল সাধারণ গুণনীয়কগুলোর মধ্যে সবচেয়ে ছোটটি। ল.সা.গু চিহ্নিত করা হবে \([  ]\)দ্বারা। যেমনঃ \( [2,4,14] = 28\), \([0,n] = n\),   \([1,n]=n \) , \([7,12,8]=168\) ইত্যাদি। ল.সা.গু কেও আমরা একটু ভিন্নভাবে সংজ্ঞায়িত করবো। </p>

<p><b>ল.সা.গুঃ</b>   \([a_1,a_2,…,a_k ] = l > 0 \) হবে যদি, <br>
\(I)\  l\mid a_1,\ l\mid a_2,\ \dots,\ l\mid a_k \) হয় এবং <br>
\(II)\  a_1, \ a_2,\ \dots,\ a_k\)   এর কোন সাধারণ গুণিতক \(m\) হলে, \(l\mid m\). </p>

<p>ল.সা.গু এর সাথে গ.সা.গু এর সম্পর্কটাই আমাদের আলোচ্য বিষয়।  নিচের উপপাদ্য এই সম্পর্ক স্থাপন করে। </p>

<p><b>উপপাদ্য(2.6)</b>: একাধিক সংখ্যার ল.সা.গু একটিই (অনন্য) হবে। </p>

<p><b>প্রমাণঃ</b> \(a_1,\ a_2,\ \dots,\ a_k\) সংখ্যাগুলোর দুইটি ল.সা.গু \(l,m\) হলে, ল.সা.গু এর সংজ্ঞা অনুসারে, \(l\mid m\) এবং \(m\mid l\). যেহেতু, \(l,m \geq 0\), অতএব , \(l = m\). অর্থাৎ, একাধিক সংখ্যার ল.সা.গু অনন্য  হবে। \( \square \)</p>

<p><b>উপপাদ্য(2.7)</b>: \( ab = (a,b) [a,b]\). </p>
<p><b>প্রমাণঃ</b> নিজে কর। এর জন্য দেখাও যে, \( \frac{ab}{(a,b)}\) সংখ্যাটি \(a,b\) এর ল.সা.গু হওয়ার দুইটি শর্তই মানে। \( \square \)</p>


  </body>
</html>
